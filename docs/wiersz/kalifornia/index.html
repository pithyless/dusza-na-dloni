<!DOCTYPE html>
<html lang="pl">
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1">
        <title>Kwitnąca Kalifornia - Hilda</title>
        <link href="https://fonts.googleapis.com/css2?family=Lato:ital,wght@0,300;1,400&display=swap" rel="stylesheet">
        <link rel="stylesheet" href="/css/reset.css">
        <link rel="stylesheet" href="/css/poem.css">
    </head>
    <body>
        <article class="poem">
            <h1>Kwitnąca Kalifornia</h1>
<blockquote>
<p>Roześmiane słońca promieniami<br>
Kalifornijskie klify skaliste,<br>
Wyrosły nad oceanu falami<br>
Wysokie, groźne, strzeliste.</p>
<p>Huczące olbrzymy rozbijają<br>
Białe łby o ich twarde ściany.<br>
Po czym śpiesznie w odmęty wracają,<br>
By uderzyć z nowymi siłami.</p>
<p>Albo zalotnie loki rozwijając,<br>
Jak dziki zwierz obłaskawiony,<br>
Na małych plażach odpoczywają,<br>
Romantycznie, niedbale rozrzuconych.</p>
<p>Wiosna scenerię pomalowała,<br>
Krajobrazy tworząc dla artystów.<br>
Odcienie kompozycji dobrała,<br>
Finezją zdumiewając kolorystów.</p>
<p>Bo oto ożywione soczystą zielenią,<br>
deszczami upojone, spadające zbocza<br>
wszystkimi kolorami się mienią,<br>
wystrojone jak panna urocza.</p>
<p>żółtym kwieciem wzgórza upstrzone,<br>
Oświetlone, złocą się pogodnie.<br>
Albo rdzawym​ ​szalem otulone,<br>
Olśniewając, kładą się łagodnie.</p>
<p>Zachwycają połacie fioletowe,<br>
Miejscami malowniczo upiększone<br>
Przez pojedyńcze kwiaty różowe,<br>
Jak sukno delikatnie ozdobione.</p>
<p>Trudno wskazać, który pejzaż ładniejszy:<br>
Rozciągnięty po horyzont czarująco,<br>
czy też wybrany widoczek mniejszy<br>
Wyglądający szczególnie ujmująco...</p>
</blockquote>

        </article>
    </body>
</html>
