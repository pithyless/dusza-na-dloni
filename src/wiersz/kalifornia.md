---
layout: poem.html
tags: poem
title: Kwitnąca Kalifornia
date: 2020-05-21
---

# {{ title }}

> Roześmiane słońca promieniami  
> Kalifornijskie klify skaliste,  
> Wyrosły nad oceanu falami  
> Wysokie, groźne, strzeliste.  
> 
> Huczące olbrzymy rozbijają  
> Białe łby o ich twarde ściany.  
> Po czym śpiesznie w odmęty wracają,  
> By uderzyć z nowymi siłami.  
> 
> Albo zalotnie loki rozwijając,  
> Jak dziki zwierz obłaskawiony,  
> Na małych plażach odpoczywają,  
> Romantycznie, niedbale rozrzuconych.  
> 
> Wiosna scenerię pomalowała,  
> Krajobrazy tworząc dla artystów.  
> Odcienie kompozycji dobrała,  
> Finezją zdumiewając kolorystów.  
> 
> Bo oto ożywione soczystą zielenią,  
> deszczami upojone, spadające zbocza  
> wszystkimi kolorami się mienią,  
> wystrojone jak panna urocza.  
> 
> żółtym kwieciem wzgórza upstrzone,  
> Oświetlone, złocą się pogodnie.  
> Albo rdzawym​ ​szalem otulone,  
> Olśniewając, kładą się łagodnie.  
> 
> Zachwycają połacie fioletowe,  
> Miejscami malowniczo upiększone  
> Przez pojedyńcze kwiaty różowe,  
> Jak sukno delikatnie ozdobione.  
> 
> Trudno wskazać, który pejzaż ładniejszy:  
> Rozciągnięty po horyzont czarująco,  
> czy też wybrany widoczek mniejszy  
> Wyglądający szczególnie ujmująco...  
