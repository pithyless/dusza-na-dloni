---
layout: poem.njk
tags: poem
title: Odwiedziny w czasie zarazy
date: 2020-04-19
location: Lublin
bgimg: /img/odwiedziny-w-czasie-zarazy.jpg
---

> Idzie Jezus przez Polskę. Bardzo jest zdziwiony?!  
> Chwilkę tylko się zdrzemnął, a tu kraj zmieniony.  
> Ulice prawie puste, ludzie przed sklepami.  
> Nie rozróżnił nikogo, bo pozasłaniani.   
>   
> Place zabaw policja taśmą otoczyła...  
> Czyżby jakieś przestępstwo huśtawka zrobiła?  
> Może ślizgawka język dzieciom pokazała,  
> a teraz stoi smutna, opuszczona, sama.  
>   
> Idzie dalej… Dziwne, z daleka go mijają.  
> Pomyślał: “Przecież mnie w kościele rozpoznają".  
> A tam wiernych liczą, jakieś nowe zwyczaje,  
> pięcioro wpuścili, on przed drzwiami zostaje.  
>   
> Jezus stanął na środku drogi i zawołał:  
> Czy zwątpiliście w Boga? Nieszczęsna wasza dola.  
> Ludu mój, ludu drogi ja ciebie zbawiłem!          
> Krwią własną wolność wszystkim na wieki kupiłem.  
>   
> Upokorzenia wszelkie znosiłem i rany...  
> Wy pozwalacie siebie zakuwać w kajdany.  
> Nie chcecie mej miłości, choć za was cierpiałem?  
> Jestem! Nie widzicie mnie? Samotny zostałem...  
>                  
