---
layout: poem.njk
tags: poem
title: Epitafium dla Stefana
date: 2020-01-01
---

> Śniegiem okryła jesień Chicago,  
> mróz mocno złapał i ciągle trzyma.                                      
> W jakimś parku, samotny człowiek                
> przed śmiercią życie swoje wspomina.  
> 
> Dzieciństwo, młodość, studia i praca,  
> zwiedził na statkach prawie pół świata,  
> Zawijał w różnych krajach do portów,  
> ale kotwicę zarzucił w Stanach.  
> 
> Spotkał kobietę jedną, jedyną.  
> Przyrzekli sobie dozgonną miłość.  
> Żyli szczęśliwie przez długie lata                  
> on, dzieci, żona, przyjaciół wiele.                
> 
> To było dawno, tego już nie ma.  
> Wyć by się chciało... Jak to się stało,  
> że w zimnym parku na ławce siedzi?  
> Gdzie jest dom jego, dzieci, rodzina?  
> 
> Teraz ma pewność, nic się nie zmieni.  
> Nie chce się skarżyć, pewnie zawinił.  
> Tylko odważnie pasek zacisnąć,  
> mocniej i mocniej na gołej szyi...  
