---
layout: poem.njk
tags: poem
title: Wielkanoc w czasie pandemii
date: 2020-04-12
location: Chicago
---

> Wesołych Świąt! Chrystus Zmartwychwstał!   
> Pusto na osiedlu, bloków zbiorowisku,  
> tylko wrony kraczą złowieszczo i wrogo...  
> Zwykle tłumy idą witać Zbawiciela,  
> dzisiaj w każdym kościele szczęśliwców,  
> pięć wybranych osób do Boga powiodą.   
>    
> Kiedyś po Rezurekcjach śniadanie rodzinne...  
> Teraz wirtualnie jajkiem się połamią,  
> przed komputerami spotkanie gremialne,  
> każdy mówi o czym innym, ogólny chaos…   
> Nie ma miejsca na uczucia i tradycje.  
> Zostańcie w domach! Wirus ludzkość niszczy!  
>   
> Cokolwiek się stanie wytrwajcie Rodacy!  
> Nie ugnijcie się, nie bójcie się siebie!  
> Nie pozwólcie zniszczyć w sobie miłości  
> do człowieka, brata, ojca, syna.  
> Kto wierzy niech idzie śladami Jezusa!  
> Radujcie się! On Prawdziwie Zmartwychwstał!  
> 
