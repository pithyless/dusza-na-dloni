---
layout: poem.njk
tags: poem
title: Nieznajoma czarodziejka
date: 2020-01-12
location: Chicago
---

> Cukierkowo różowa,  
> z kokardami we włosach,  
> nietuzinkowa, niezwykła osoba  
> w kawiarnianej sieciówce  
> sączy wodę przez słomkę.  
> W swoim świecie przebywa...  
> Nic do niej nie mówcie.  
> 
> W ciepłe wnętrze wtulona  
> przysypia albo marzy,  
> pakunkmi obstawiona  
> co mur wokół niej tworzy.  
> Czasem wyjdzie na zewnątrz,  
> gdzie dobytek jej cały  
> w wózku na kółkach,  
> sznurkiem mocno przywiązany.  
> 
> Nie ma w niej skrępowania,  
> smutku, czy rozpaczy,  
> ale też nawet cienia radości.  
> Za to emanuje stanowczości siłą,  
> która niewidzialną ścianą  
> odgradza ją od reszty  
> zabieganej, nerwowej,  
> ceniącej czas i pieniądz   
> Społeczności.  
