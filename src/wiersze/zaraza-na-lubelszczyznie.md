---
layout: poem.njk
tags: poem
title: Zaraza na Lubelszczyźnie
date: 2020-03-29
location: Markuszów
---
 
> Poprzecinany nierównymi pasmami                                       
> krajobraz pól, łąk i sadów się mieni.  
> Lubelszczyzna ozdobiona mozaikami  
> w kolorach czerni, brązu, beżu, zieleni…  
>   
> Wierzę w Jednego Boga Wszechmogącego…  
> Wszystko na tej ziemi należy do niego.   
>   
> Kiedyś po horyzont puszcze się ciągnęły,  
> naturalny filter, przed wrogiem schronienie…  
> Choć czasy świetności dla lasów minęły,  
> mają lubelacy jeszcze gęste knieje.  
>   
> Zdrowaś Mario, łaskiś pełna, Pan Bóg z Tobą…  
> Jesteś Polski Królową zawsze nam drogą.  
>   
> Wioski i miasteczka usiane krzyżami                                      
> z drewna ciosanymi, majestatycznymi.                  
> Dróg rozstaje poznaczone kapliczkami  
> pobielonymi, pięknie przystrojonymi.  
>   
> O Pani nasza, Orędowniczko nasza…  
> Cały lud u Ciebie modlitwę wyprasza.  
>   
> Gniazda bocianie, jeszcze opustoszałe                    
> (na słupach elektrycznych ulokowane,  
> kiedyś oblegające dachy omszałe),                            
> czekają na lokatorów zadumane…  
>   
> Ojcze Przedwieczny ofiaruję ci Duszę…  
> Panie Jezu z Twoją pomocą grzech skruszę.  
>   
> Pięknymi kulami drzewa obwieszone…                                   
> W zielonkawych broszach bardzo im do twarzy.  
> Może swym odbiciem byłyby wzruszone,  
> ale im się rozwód z jemiołami marzy.   
>   
> Święty Boże zmiłuj się nad całym światem…  
> Niech każdy człowiek będzie drugiemu bratem.   
>   
> Młode witki wierzbowe miękko spływają,                 
> zalotnie jak pukle złotych, długich włosów…                    
> Od czasów Chopina nam przypominają          
> dziwne na obczyźnie sploty polskich losów.  
>   
> Święty Nieśmiertelny zmiłuj się nad nami…  
> Nie czyń drugiemu tego co ciebie rani.  
>   
> Wiosna ciepłym wiatrem drzewa rozbudziła,  
> wystrzeliły pąki ośmielone słońcem,                      
> gałęzie miękkimi kotkami pokryła,  
> znak, że się zbliżają Święta Wielkanocne.  
>   
> Nawracajcie się i wierzcie w Ewangelię…  
> Panie zmiłuj się i wstrzymaj epidemię.  
>   
> Rumianki wesoło z trawy wyciągają                       
> ciekawskie żółte główki w białych falbankach.                               
> W ogródkach krokusy płatki rozkładają  
> wygrzewając się sielsko w ciepłych porankach.  
>   
> Dla Jego bolesnej męki przebacz Panie…  
> Niechaj Twoja, nie moja, wola się stanie.  
>   
> Przyroda się rządzi swoimi prawami,  
> zgodnie z porą roku zmienia wizerunek,           
> lecz ludzie zajęci ważnymi sprawami,               
> bo przecież na świecie zaraza panuje.               
>   
> Ojcze nasz któryś jest w niebie święć się imię…        
> Błagamy cię Boże niech ta próba minie.   
>   
> Trzeba w domu siedzieć, zaryglować wrota,  
> spotykać znajomych tylko wirtualnie.  
> Dzisiaj praca zdalna cenniejsza od złota,  
> żeby mieć dochody też na kwarantannie.  
>   
> Któryś za nas cierpiał rany Jezu Chryste…  
> Spraw by nasze serca pozostały czyste.  
>   
> Nowa moda weszła od jakiegoś czasu  
> maseczki ochronne na nosy i usta,   
> rękawice gumowe aby wyjść do lasu,  
> a na głowę czapka albo chociaż chustka.  
>   
> My grzeszni Ciebie Boga z wiarą wołamy…  
> W ciężkich chwilach najbardziej Ciebie kochamy.   
>   
> Wyjątkowo w Polsce ludność rozmodlona.  
> Na kolanach naród przed telewizorem,   
> wieczorem przy mężu na mszy klęczy żona,  
> dziadek z babcią zgodnie na różańcu z rana.  
>   
> Wyrzekam się złości dla Twojej miłości…  
> Przepraszam Cię Boże za moje podłości.  
>   
> Uczniowie za szkołą bardzo zatęsknili,  
> chociaż na początku internet ich bawił,  
> gdy do komputerów dzieci zagonili,  
> jako obowiązków widmo się objawił.  
>   
> Maryjo wstaw się za nami u Jezusa…  
> Panie oddal od nas koronawirusa.  
>   
> Nie wiadomo kiedy pandemia się skończy,  
> nie wychodzą starsi, zamartwiają młodzi.  
> Polityków zajmuje system wyborczy.  
> Nasz porządek świata w przeszłość już odchodzi.  
>   
> Twoje miłosierdzie jest jak wielkie morze…  
> Uratuj ród ludzki przed zagładą Boże.  
