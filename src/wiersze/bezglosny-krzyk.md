---
layout: poem.njk
tags: poem
title: Bezgłośny krzyk
date: 2019-06-01
---

> Wciąga mnie kosmosu czarna dziura…  
> Bezgłośnie wołam w stronę ludzi  
> przepływających obok mnie jak chmura,  
> śniących swe sny… Nikt się nie obudzi.  
> 
> Szamoczę się w niezrozumienia sieci,  
> tłum niewidzących wokoło się snuje.  
> Słabość niemocy współczucia nie wznieci.  
> Wszyscy zajęci. Krzyk w próżnię wzlatuje…  
> 
> Ciało zwinięte w konwulsjach cierpienia,  
> gdy ostry sztylet wciąż przeszywa serce…  
> Nikt nie zatrzyma łez słonych strumienia  
> co płynie wewnątrz w samotnej udręce.  
> 
> Miotam się w labiryncie opętania…  
> Cierpiąca dusza w rozpaczliwej ciszy  
> trwożnie do Boga z modlitwą się skłania,  
> z wiary nadzieją, że On ją usłyszy.  
> 
> Chicago, czerwiec 2020