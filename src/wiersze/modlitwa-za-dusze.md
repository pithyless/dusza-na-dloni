---
layout: poem.njk
tags: poem
title: Modlitwa za dusze
date: 2019-11-01
miejsce: Chicago
---

> Nagle poczułam spokój niezwykły,  
> co codzienną wrzawę zagłusza.  
> 
> Pierwszy raz całkiem sama z umarłymi.  
> Na cmentarzu kompletna cisza,  
> balsam dla ciała i dla duszy.  
> 
> Wieczne odpoczywanie…  
> mówię nad grobami,  
> 
> za tych którzy się poddali  
> i w inną weszli czasoprzestrzeń,   
> dla nas jeszcze niedosięgłą.  
> 
> Może to oni powinni  
> modlić się za nas  
> o ciszę i spokój duszy?…  
