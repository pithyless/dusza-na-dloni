---
layout: poem.njk
tags: poem
title: Ja i ty
date: 2020-05-23
location: Chicago
---

> Jesteśmy jak na morzu dwa statki  
> pływające pod jedną banderą,                         
> które dążąc do wspólnej przystani,                 
> inne drogi wybiorą do celu.  
> 
> Zgodnie, razem wpłyniemy do portu,  
> uśmiechnieci, udekorowani,    
> nie wspomnimy nawet o burzach,  
> dzielnie w samotności pokonanych.  
> 
> Ty się cieszysz moją obecnością,  
> ja się wtulam w mocne twe ramiona,    
> we dwoje jesteśmy niezniszczalni,  
> żadna siła zła nas nie pokona.                                  
> 
> Zaraz przecież skończy się sielanka,  
> bo za winklem czai się przygoda.                      
> Mnie przyciąga pusta droga jasna,  
> ciebie spokój i stabilizacja.  
> 
