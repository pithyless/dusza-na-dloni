---
layout: poem.njk
tags: poem
title: Niezwykły ogórek
date: 2020-10-05
bgimg: /img/niezwykly-ogorek.jpg
location: Chicago
---

> U pana Tadeusza w rozległych ogrodach  
> znajdzie się pietruszka i marchewka młoda,  
> rosną pachnące zioła na wszelkie schorzenia,  
> przeróżne warzywa, owocowe drzewa…  
>  
> Kapusty liściaste główki wystawiają,  
> dziwią się ogórkom, aż głąby pękają:  
> -Cóż to za straszydła zielono- beżowe?                 
> Uzbrojone w kolce do walki gotowe!?  
>   
> Zdumiona kalarepka zastygła nad glebą:  
> -Na łodygach zielone jeże się kolebią.  
> Dynie całe spłonęły z zazdrości czy złości:  
> -Nie ma w tej roślinie ani krzty skromności! 
>    
> Oburzyły się także pory i selery:  
> -Nie dorosną te stwory do naszej maniery.  
> Nowoczesne ogórki na nic nie zważając,            
> rosną sobie spokojnie, kolorami bawiąc.  
>    
> Zmieniają jak modelki skorupo-koszulki  
> w piękny pomarańcz z zielonego przez żółty.  
> Gospodarza ogólna wrogość nie zniechęca.  
> Ogórek delicją smaku się odwdzięcza.  
>   
