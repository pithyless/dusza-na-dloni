---
layout: poem.njk
tags: poem
title: Głowa w chmurach
date: 2019-09-17
location: Chicago
---

> Przeróżne chodzą po świecie marzenia:  
> wielkie, małe, szare lub kolorowe.  
> Kiedy kształt przybierają świat się zmienia…  
> Inne pozostaną na zawsze w głowie.   
>  
> Są barwą i smakiem w życiu człowieka,  
> potrzebne, choć zwykle niedoceniane.  
> Bo ludzkość na marzycieli narzeka,  
> że śnią mrzonki niespełniane.   
>  
> W czasach gdy wszystko jest do spieniężenia,         
> a ideały znaczą tak niewiele,  
> krążą gdzieś w chmurach cudowne pragnienia,  
> nic nieznaczące fantazje i cele.  
>  
> Niejedno przycupnięte w kącie czeka...  
> Widząc otwartą przestrzeń do działania,  
> z okrzykiem triumfalnym: Eureka!,                            
> na światło dzienne z mroku się wyłania.  
>  
