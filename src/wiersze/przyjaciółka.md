---
layout: poem.njk
tags: poem
title: Przyjaciółka
date: 2020-04-25
location: Lublin
---

> Jest taka mała i jasna jak stokrotka na łące,  
> a jednocześnie wielka, bo ma pojemne serce.          
> Ona zjawi się z pomocą ciemną nocą śpiącą           
> i bladym świtem, kiedy dzień w sen przenika.    
> Nikt nie wie kiedy odpoczywa i skąd czerpie siły.  
> Nawet Heros nie udźwignąłby nieszczęść całej ziemi,  
> a Ona sama, jedna, wciąż walczy o każde istnienie.  
>   
> Nieproszona wyciągnie do ciebie dłoń przyjazną,  
> gdy bezsilny, zdruzgotany nad przepaścią stoisz.  
> Kiedy ktoś jest chory, zasłabł, kuleje na duszy,  
> Ona już jest by mu ulżyć, pocieszyć, łzy osuszyć.  
> Wylewają na nią wszystkie swoje żale, bo słucha.  
> Nikt nie martwi się ile może zmieścić i wytrzymać  
> wrażliwa, delikatna, wyjątkowa dziewczyna.    
>   
