---
layout: poem.njk
tags: poem
title: Jesień w pałacowym parku
date: 2019-10-29
location: Nymphenburg  
---

> Szeptem szeleści las liściasty,  
> to znów z porywem wiatru szumi  
> odgłosem morza spienionych fal,  
> albo jak rwący rzeki strumień.  
>  
> Nad lazurową wodą jeziora  
> drzewa korony pochylają.  
> W ciepłych promieniach się mienią  
> wszystkimi kolorami chwaląc.            
>  
> Wystrojona w poranną rosę   
> iskrzy się diamentowo trawa,  
> w blasku rażąco seledynowa,  
> zaś w cieniu ciemno zielonkawa.  
>  
> Kasztanowce strzegące alei,                      
> greckimi bóstwami obsadzonej,  
> strącają dojrzałe owoce  
> zalotnie w spacerujących stronę.  
>  
> Nadciągająca ciemna chmura   
> zaćmi nad parkiem słońce za chwilę,  
> ogarnie wszystko zimnym powietrzem,  
> drobnym, jesiennym przemoczy deszczem.  
>  
