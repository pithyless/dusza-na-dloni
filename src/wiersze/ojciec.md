---
layout: poem.njk
tags: poem
title: Ojciec
date: 2019-10-24
location: Chicago
---

> Małe dłonie obejmują męską szyję,  
> Delikatne, ciepłe, bezpieczne miejsce.  
> Dźwięczny śmiech rozchodzi się po kątach,  
> zanim ogłuszony krzykiem uleci w powietrze...  
>   
> Fruwające patelnie i garnki.  
> Znów rozbite skorupy talerzy.  
> Szczęście znika jak mydlana bańka.  
> Dziecko rośnie wciąż pragnąc ojcu wierzyć.  
>   
> Rozpłynęły się piękne marzenia.                             
> Obudzić się w innym, pogodnym świecie…    
> Dorastanie i młodość bez ojca  
> lepsze jest niż tornado codzienne.                     
>   
> Minęły lata, w których różnie bywało.  
> Nazbierało się doświadczeń na tomy.  
> Życie nie jest już tylko czarno-białe,  
> prześwitują szarości z każdej strony.  
>   
> Żal uleciał i nie ma sensu bytu.  
> Każdy człowiek ma rysy na swej duszy.  
> Czy ta spokojna rozmowa, bez gniewu,  
> jest dobra, choć nie cieszy i nie wzruszy?…  
