<!DOCTYPE html>
<html lang="pl">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <link href="https://fonts.googleapis.com/css2?family=Marck+Script&display=swap" rel="stylesheet">
    <link href="https://fonts.googleapis.com/css2?family=Lato:ital,wght@0,300;1,400&display=swap" rel="stylesheet">
    <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">
    <link rel="stylesheet" href="/css/reset.css">
    <link rel="stylesheet" href="/css/main.css">
    <title>Pająk i Mucha - Dusza na Dłoni</title>
    <style type="text/css">
      .container:after {
          
          background-image: url("/img/prelude.jpg");
          

      }
    </style>
  </head>
  <body>
    <div class="container">
      <main class="main">
        <header class="header">
          <nav class="nav">
            <a class="nav__link" href="/">
              Dusza na Dłoni
            </a>
            <a class="nav__link" href="/wiersze">
              Wiersze
            </a>
          </nav>
        </header>
        
<nav class="poem-nav">
  
  <a class="poem-nav__prev"
     href="/wiersze/zaraza-na-lubelszczyznie/"
     title="Zaraza na Lubelszczyźnie">
    <i class="poem-nav__img fa fa-arrow-circle-left fa-3x" aria-hidden="true"></i>
  </a>
  
  
</nav>

<article class="poem__content">
  <section class="poem__intro">
    Pająk i Mucha
  </section>

  <blockquote>
<p>Pracowity pająk stary<br>
utkał pałac z nici białej.<br>
Penetruje swe pokoje:<br>
„Miło byłoby we dwoje<br>
tym przepychem się radować<br>
z ukochaną spacerować.”</p>
<p>Wtem zobaczył muszkę śliczną<br>
pulchną, zwinną, demoniczną,<br>
Wdzięczy do niej się zuchwalec,<br>
komplementy prawi stale,<br>
idylliczny świat szkicuje,<br>
mucha się królową czuje.</p>
<p>„Ja dla ciebie moja duszko<br>
rozum tracę i serduszko.<br>
Nie wiem co się ze mną dzieje<br>
gdy cię nie ma, ja szaleję.<br>
Nawet tobie nie wypada<br>
tak zadręczać, mnie owada.”</p>
<p>Mucha fruwa, bzyka, lata<br>
czuje się już pępkiem świata.<br>
Myśli: „Pająk jest bogaty,<br>
niechaj przyśle do mnie swaty.”<br>
Tylko plan swój ułożyła,<br>
zaraz suknię zamówiła.</p>
<p>On do ślubu się nie pali,<br>
chce by lepiej się poznali.<br>
Czułościami obsypuje<br>
nęci, kręci i czaruje.<br>
Coś wspomina o kolacji…<br>
„Może w końcu się oświadczy.”</p>
<p>Mucha pięknie się ubrała,<br>
czułki gładko uczesała,<br>
skrzydła wdzięcznie nastroszyła<br>
u pająka się zjawiła.<br>
Stół obficie zastawiony,<br>
fotel miękko wyłożony.</p>
<p>Pająk w muszce ją powitał<br>
i o zdrowie, nastrój pytał,<br>
prosił lubą na pokoje…<br>
To przyjęcie jest na dwoje.<br>
Ona się usadowiła<br>
narzutką białą okryła.</p>
<p>Pająk biega, usługuje…<br>
Mucha już marzenia snuje.<br>
W chmurach cała się zanurza,<br>
o dalekich śni podróżach.<br>
Jako dama wszędzie wpadnie,<br>
tu coś powie, tam zagadnie.</p>
<p>W Afryce ma trzy kuzynki,<br>
które sączą mocne drinki.<br>
Sprawdzi jak się w Indiach żyje<br>
mleka z kozy się napije.<br>
Zajrzy także do Szanghaju<br>
na herbatę białą w maju.</p>
<p>Nagle sztywny ból poczuje.<br>
„Co to nóżki mi krępuje?!”<br>
Kiedy oczy otworzyła,<br>
na pająka naskoczyła:<br>
„Dlaczego mnie przywiązałeś?<br>
Nie mogę się ruszyć wcale!”</p>
<p>„Ach, to dla naszego szczęścia<br>
i twojego bezpieczeństwa.<br>
Ciasta całą blachę zjadłaś,<br>
prawie z tej kanapy spadłaś<br>
gdyś się we śnie przekręcała.<br>
A ty jesteś krucha, mała…”</p>
<p>Mucha tonie w ciepłych słowach<br>
już zapomnieć jest gotowa.<br>
Pająk głaszcze ją po głowie,<br>
czasem miłe słowo powie.<br>
Pieszczotami utulona<br>
spała już uspokojona.</p>
<p>Chciała się przeciągnąć z rana<br>
ale była wciąż związana.<br>
„Co to znaczy mój pająku?<br>
Czemu więzisz mnie od piątku?”<br>
„Mój skarbeńku, me kochanie<br>
za co ranisz mnie pytaniem.</p>
<p>Ja dla ciebie się poświęcam,<br>
wciąż pracuję i zamęczam,<br>
staram się, na głowie staję,<br>
a od ciebie co dostaję?<br>
Pretensjami obsypujesz,<br>
pomyślałaś jak się czuję?!</p>
<p>Ciągle masz skrzywioną minę.<br>
Serce krwawi, niechaj zginę!”<br>
Odszedł pająk zasmucony,<br>
nie do takiej tęsknił żony.<br>
Mucha nie chce już przepychu<br>
szlocha skrycie i po cichu.</p>
<p>Nawet nie ma siły wołać,<br>
taka słaba i zmęczona.<br>
Jednak swe ostatnie tchnienie<br>
z pająka łączy imieniem.<br>
A tymczasem narzeczony<br>
w pajęczynę otulony</p>
<p>leczy nerwy poszarpane<br>
łykając sfermentowane,<br>
wczoraj nastawione nowe,<br>
wino, jasne akacjowe.<br>
Wszystko sobie wytłumaczył<br>
w swej dobroci jej przebaczył.</p>
<p>Załamał się kiedy wrócił…<br>
Świat do góry się przewrócił!<br>
Romantyczny niesłychanie<br>
zjadł kochankę na śniadanie.<br>
Dobrze bajka się skończyła,<br>
piękna miłość zwyciężyła.</p>
</blockquote>

  <footer class="poem__outro">
    Lublin, April 2020
  </section>
</article>

        <footer class="footer">
          <p class="footer__text">Copyright © 2019 - 2020 Hildegarda Wójtowicz</p>
        </footer>
      </main>
    </div>
  </body>
</html>
